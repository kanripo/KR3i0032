# -*- mode: mandoku-view; -*-
#+TITLE: 史氏菊譜
#+DATE: 2015-08-24 23:18:16.707296
#+PROPERTY: ID KR3i0032
#+PROPERTY: BASEEDITION WYG    
#+PROPERTY: JUAN 史氏菊譜
<pb:KR3i0032_WYG_001-1a>¶
欽定四庫全書¶
　史氏菊譜¶
　　　　　　　　　　　　宋　史正志　撰¶
菊草屬也以黄為正所以槩稱黄花漢俗九日飲菊酒¶
以祓除不祥蓋九月律中無射而數九俗尚九日而用¶
時之草也南陽酈縣有菊潭飲其水者皆壽神僊傳有¶
康生服其花而成僊菊有黄華北方用以準節令大畧¶
黄華開時節候不差江南地暖百卉造作無時而菊獨¶
<pb:KR3i0032_WYG_001-1b>¶
不然攷其理菊性介烈髙潔不與百卉同其盛衰必待¶
霜降草木黄落而花始開嶺南冬至始有微霜故也本¶
草一名日精一名周盈一名傳延年所宜貴者苗可以¶
菜花可以藥囊可以枕釀可以飲所以髙人隱士籬落¶
畦圃之間不可一日無此花也陶淵明植於三徑采於¶
東籬裛露掇英汎以忘憂鍾㑹賦以五美謂圓華髙懸¶
準天極也純黄不雜后土色也早植晩登君子徳也冒¶
霜吐頴象勁直也杯中體輕神僊食也其為所重如此¶
<pb:KR3i0032_WYG_001-2a>¶
然品類有數十種而白菊一二年多有變黄者余在二¶
水植大白菊百餘株次年盡變為黄花今以色之黄白¶
及雜色品類可見於吳門者二十有七種大小顔色殊¶
異而不同自昔好事者為牡丹芍藥海棠竹筍作譜記¶
者多矣獨菊花未有為之譜者殆亦菊花之闕文也歟¶
余姑以所見為之若夫耳目之未接品類之未備更俟¶
博雅君子與我同志者續之今以所見具列于後¶
　黄¶
<pb:KR3i0032_WYG_001-2b>¶
　　　大金黄¶
心宻花瓣大如大錢¶
　　　小金黄¶
心微紅花瓣鵝黄葉翠大如衆花¶
　　　佛頭菊¶
無心中邊亦同¶
　　　小佛頭菊¶
同上微小又云疊羅黄¶
<pb:KR3i0032_WYG_001-3a>¶
　　　金墪菊¶
比佛頭頗瘦花心微窪¶
　　　金鈴菊¶
心微青紅花瓣鵝黄色葉小又云明州黄¶
　　　深色御袍黄¶
心起突色如深鵝黄¶
　　　淺色御袍黄¶
中深¶
<pb:KR3i0032_WYG_001-3b>¶
　　　金錢菊¶
心小花瓣稀¶
　　　毬子黄¶
中邊一色突起如毬子¶
　　　棣棠菊¶
色深黄如棣棠狀比甘菊差大¶
　　　甘菊¶
色深黄比棣棠頗小¶
<pb:KR3i0032_WYG_001-4a>¶
　　　野菊¶
細瘦枝柯凋衰多野生亦有白者¶
　白¶
　　　金盞銀臺¶
心突起瓣黄四邊白¶
　　　樓子佛頂¶
心大突起似佛頂四邊單葉¶
　　　添色喜容¶
<pb:KR3i0032_WYG_001-4b>¶
心微突起瓣密且大¶
　　　纒枝菊¶
花瓣薄開過轉紅色¶
　　　玉盤菊¶
黄心突起淡白縁邊¶
　　　單心菊¶
細花心瓣大¶
　　　樓子菊¶
<pb:KR3i0032_WYG_001-5a>¶
層層狀如樓子¶
　　　萬鈴菊¶
心茸茸突起花多半開者如鈴¶
　　　腦子菊¶
花瓣微縐縮如腦子狀¶
　　　荼䕷菊¶
心青黄微起如鵝黄色淺¶
　雜色紅紫¶
<pb:KR3i0032_WYG_001-5b>¶
　　　十様菊¶
黄白雜様亦有微紫花頭小¶
　　　桃花菊¶
花瓣全如桃花秋初先開色有淺深深秋亦有白者¶
　　　芙蓉菊¶
狀如芙蓉亦紅色¶
　　　孩兒菊¶
紫萼白心茸茸然葉上有光與他菊異¶
